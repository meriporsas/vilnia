---
title: "Пра нас"
featured_image: ''
type: page
menu: main

---

Прыемна пазнаёміцца! 

Супрацоўніцтва

Мы запрашаем дасьледчыкаў для супольнай працы над будучымі экспазыцыямі. У 2021 годзе мы рыхтуем праекты пра гісторыю беларускага музэю ў Вільні, а ў 2022 - пра могілкі Росы ды культуру могілак агулам.

Калі б вы хацелі спрычыніцца да дзейнасьці нашага музэю ці прайсьці ў нас унівэрсытэцкую практыку, мы будзем вам вельмі радыя! На гэты момант мы бы не адмовіліся ад дапамогі ў падрыхтоўцы будучых віртуальных і аналягавых экспазыцыяў, а таксама галінах дасьледваньняў наведніцкага вопыту, апрацоўкі й каталягізацыі нашых калекцыяў і пошуку партнэраў. Бліжэйшыя выставы, на якія мы шукаем дапамогі – пра музэйную справу ў Вільні 30-х, і пра культуру могілак.

Мэцэнатства
Праца музэю вымагае сродкаў на вытрыманьне сайту, аплаты працы дасьледчыкаў, рэстаўрацыі экспанатаў, рэклямы. На гэты момант музэй працуе на грамадзкіх пачатках. Мы будзем удзячныя за ахвяраваньні любога памеру, закошт якіх мы зможам працягваць клапаціцца пра беларускую спадчыну ў Літве, ствараць новыя выставы, рабіць новыя дасьледваньні. 
Музэй таксама ўдзельнічае ў праграме Літоўскай Рэспублікі па долі падаткаў на падтрымку арганізацыяў. Калі хочаце перадаць нам вашыя 1,2% падаткаў, вось інструкцыя, як гэта зрабіць. На атрыманыя па гэтай праграме грошы мы рэстаўруем нашыя музэйныя каштоўнасьці і падтрымваем працу сайта.
